# Pędzące Pingwiny (lub ślimaki)
Gra dla wielbicieli ptaków nielotów.

## Cel Gry
Na początku gracze losują 2 pingwiny, które będą dodatkowo premiowane na końcu rundy, nie ujawniają ich przeciwnikom. W trakcie gry gracze mogą przemieszczać dowolne pingwiny, nie tylko swoje.

Gra się kończy, gdy 1 z pingwinów dojdzie do ostatniego pola. Gracze odkrywają karty i zdobywają punkty za miejsca zajęte przez swoje pingwiny. Dodatkowo, w trakcie rozgrywki można zdobyć punkty za wejście dowolnym pingwinem na pole specjalne oraz za przepychanie innych pingwinów. Wygra gracz, który na koniec gry będzie mieć w sumie najwięcej punktów.

## Przebieg Gry
Zaczyna gracz, który ostatnio jadł grzyby (albo najmłodszy gracz).

Rzuca 5 kostkami.
Wybiera 1 dowolną kostkę i przemieszcza pingwina w kolorze wybranej kostki o tyle pól, ile na niej wypadło.
Teraz do gry przystępuje kolejny gracz. Wykonuje takie działania jak poprzednik, z tą różnicą, że rzuca już tylko 4 kostkami. Następny gracz rzuca 3 kostkami i tak dalej. Gdy zostanie tylko jedna kostka rzucane są ponownie wszystkie.

>*Uwaga! Gracze mogą poruszać się dowolnymi pingwinami, nie tylko swoimi.*

### Symbol Pingwina
Jeżeli gracz wybrał kostkę z symbolem pingwina, to przemieszcza pingwina w kolorze kostki o 2 pola. Kostka z pingwinem nie jest odkładana (zostaje przekazana z resztą kostek).

## Zdobywanie Punktów
**Punkty zdobywa się za:**

- Przepchnięcie innego Pingwina.
- Zakończenie ruchu na Polu Premii.
- Na koniec gry za zajęcie punktowanych miejsc.
- Przepchnięcie innego Pingwina

Gdy pingwin zakończy ruch na listku z innym pingwinem/pingwinami, spycha wszystkie o 1 pole do tyłu. Za każdego w ten sposób przepchniętego pingwina gracz otrzymuje 1 punkt.

>*Uwaga! Gdy pingwiny zostaną przepchnięte na pole z innymi pingwinami, nic się nie dzieje – nie przepychają ich dalej.*

### Zakończenie Ruchu na Polu Premii
Gdy gracz zakończy ruch Pingwinem na Polu Premii, otrzymuje 1 punkt.

Za Pingwiny, które cofną się na Pole Premii (w wyniku przepchnięcia), nie zdobywa się punktów.

>*Uwaga! Na tych polach pingwiny się nie przepychają.*

## Koniec Gry i Punktacja
Gra kończy się, gdy jeden z Pingwinów dojdzie do ostatniego pola (nie trzeba wyrzucić dokładnej liczby oczek – można więcej).

Gracz, który przemieścił pingwina na ostatnie pole, zdobywa dodatkowo 1 punkt.

**Następnie wszyscy gracze sprawdzają, czy ich Pingwiny znajdują się na punktowanych pozycjach:**
- Pierwszy Pingwin: +5 punktów
- Drugi Pingwin: +2 punkty
- Ostatni Pingwin: +3 punkty

Punkty są zliczane i typowany jest zwycięzca. Możliwe są remisy.